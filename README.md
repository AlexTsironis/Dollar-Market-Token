# ΑΝΑΠΤΥΞΗ ΑΛΓΟΡΙΘΜΟΥ ΣΤΑΘΕΡΟΥ ΚΡΥΠΤΟΝΟΜΙΣΜΑΤΟΣ ΧΩΡΙΣ ΑΝΑΓΚΗ ΕΝΕΧΥΡΟΥ ΦΥΣΙΚΟΥ ΝΟΜΙΣΜΑΤΟΣ

Η τεχνολογία του blockchain είναι σίγουρα μια από τις σημαντικότερες εφευρέσεις των τελευταίων χρόνων προτάσσοντας μια λύση στο μεγάλο πρόβλημα των Βυζαντινών Στρατηγών που αντιμετωπίζουν τα αποκεντρωμένα συστήματα. Μέσω του blockchain για πρώτη φορά οι άνθρωποι μπορούν να ανταλλάζουν δεδομένα και ταυτόχρονα να διατηρούν μια συμφωνία για την κατάσταση των δεδομένων αυτών χωρίς την ύπαρξη κάποιας κεντρικής βάσης δεδομένων. Αυτό οδήγησε τα τελευταία χρόνια σε μια ραγδαία ανάπτυξη από νέες τεχνολογίες και εφαρμογές που εκτελούνται πάνω στο blockchain παρουσιάζοντας κοινά χαρακτηριστικά με την γέννηση του διαδικτύου. Παρ' όλα αυτά, η μεταβλητότητα της τιμής του Bitcoin και άλλων κρυπτονομισμάτων είναι ένα από τα μεγαλύτερα εμπόδια που αντιμετωπίζουν τα κρυπτονομίσματα σήμερα. Σε αντίθεση με τα παραστατικά χρήματα, τα σημερινά κρυπτονομίσματα δεν έχουν κάποια κεντρική τράπεζα όπου εφαρμόζει κάποιου είδους νομισματικής πολιτικής σκοπό τη διατήρηση της αγοραστικής δύναμης, το οποίο σημαίνει ότι μεταβολές στην ζήτηση μπορούν να προκαλέσουν τεράστιες διακυμάνσεις στη τιμή. Αν οι χρήστες δεν μπορούν να είναι εντελώς σίγουροι στο ότι η αγοραστική δύναμη του τραπεζικού τους λογαριασμού θα παραμείνει σταθερή από τη μια μέρα στην άλλη, τότε δεν θα υιοθετήσουν ποτέ ένα κρυπτονόμισμα ως το κύριο συναλλακτικό μέσο, έναντι ενός σταθερού νομίσματος. Επιπρόσθετος, λόγω της απουσίας σταθερότητας των τιμών, είναι πολύ δύσκολο να χτιστεί μια χρεωστική και πιστωτική αγορά οπού να βασίζεται πάνω στα κρυπτονομίσματα καθώς κάθε συμφωνία η οποία εμπεριέχει μελλοντικές πληρωμές πρέπει να λαμβάνει υπόψιν και το ρίσκο της μεταβλητότητας της τιμής και να χρεώνει ένα μεγάλο ασφάλιστρο έναντί της. 

Παρόλο που υπάρχει ένα μεγάλο μερίδιο ερευνάς ως ον αφορά τα τεχνικά προβλήματα των κρυπτονομισμάτων όπως η διεκπεραιωτή ικανότητα των συναλλαγών (transaction throughput) ή περί smart contracts, δεν υπάρχει σχεδόν καθόλου προσοχή στο πώς θα βελτιωθεί το πρόβλημα της σταθερότητας των τιμών, ένα πρόβλημα το οποίο πιστεύω πως είναι ένα πολύ μεγαλύτερο εμπόδιο στην μαζική υιοθέτηση των κρυπτονομισμάτων ως κύριο συναλλακτικό μέσο. Στην παρούσα εργασία παρουσιάζω το Dollar Market Token πρωτόκολλο, το οποίο πετυχαίνει σταθερότητα στην τιμή του σταθερού του νομίσματος χωρίς την ανάγκη ύπαρξης ενέχυρου φυσικού νομίσματος. Κάτι τέτοιο είναι δυνατό μέσω του αλγόριθμού όπου υλοποιεί o οποίος συνδυάζει τις λειτουργίες της Κεντρικής Τράπεζας μέσω της μεταβολής της τρέχουσας ποσότητας των νομισμάτων που βρίσκονται σε κυκλοφορία και των μηχανισμών από τα αποκεντρωμένα ανταλλακτήρια AMM. Με αυτό το τρόπο το DMT πρωτόκολλο προσφέρει μια λύση στο πρόβλημα της σταθερότητας των τιμών ενώ ταυτόχρονα παραμένει πλήρως ανεξάρτητο και διαφανές. 
